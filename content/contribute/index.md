---
title: "Help mee"
draft: false
weight: 70
---
U kunt ons helpen met:

- *Het delen van uw ervaringen:* we horen graag van u. We zijn benieuwd naar uw ervaringen en uw op- en aanmerkingen. Daarmee kunnen we VC4ALL verder verbeteren, maar we vinden het ook simpelweg leuk om te horen hoe u beeldbellen heeft gebruikt en welke impact het voor uw situatie heeft gehad. Onze contact gegevens staan op de ['Contact'](/contact) pagina. 

- *Mond-tot-mond reclame:* als u VC4ALL handig vindt vergeet dan niet om ook anderen op de mogelijkheden van beeldbellen via VC4ALL te wijzen. Daarmee helpt u anderen om laagdrempelig en privacy-vriendelijk te beeldbellen. Als vrijwilligers worden wij er blij van als we nog meer mensen kunnen faciliteren bij het in contact blijven met familie en vrienden.  

- *Uitlegfilmpjes of handleidingen:* voor veel mensen die nog niet zo handig zijn met computers, telefoons of tablets helpt het enorm als er handleidingen of uitleg filmpjes zijn waarin duidelijk wordt uitgelegd hoe iemand zelf een beeldbelgesprek kan aanmaken of kan deelnemen aan een gesprek. We delen deze handleidingen en filmpjes graag met anderen zodat we elkaar verder helpen.

- *Zelf een Jitsi omgeving-opzetten en beheren:* momenteel lijken we voldoende servers te hebben, maar we staan altijd open voor mensen die een Jitsi-omgeving kunnen opzetten en beheren. Vooral als je een omgeving kan aanbieden die voldoet aan NEN7510 & ISO27001 en groepen groter dan 15 aankan. 
<br><br>Ons viel het mee met wat er voor nodig is. Een [Transip X4 VPS met 4GB RAM en 2 Cores](https://www.transip.nl/vps/) kon in onze testen makkelijk 10 mensen in 1 beeldbelruimte aan. Qua bandbreedte moet je hierbij denken aan grofweg 35Mbit/sec. <br><br>Als je instantie online is, en aan onze uitgangspunten voldoet, kunnen we deze toevoegen aan de ['Servers'](/servers). Hiervoor kun je gebruik maken van een [Github pull request](https://github.com/vc4all/site) of neem even [contact](/contact) op.<br><br>Kun je niet zelf een instantie opzetten, maar heb je wel hosting en voldoende bandbreedte? Neem dan met ons [contact](/contact) op en misschien kunnen we verder helpen.

*Mocht u andere ideeÃ«n hebben om ons te helpen? Schroom niet en neem gerust [contact](/contact) op.*
